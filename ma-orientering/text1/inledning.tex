\section*{Inledning}
Talteori handlar om att undersöka egenskaper av heltalen. Talteori har utvecklats huvudsakligen för att utveckla matematiken som ett ämne utan ändamålet att tillämpas i verkligheten. Trots det har tillämpningar dykt upp som är väsentlig för samhället i stort. Hur har talteorin utvecklats för att åstadkomma tillämpningarna? Vilken roll har andra vetenskaper eller andra grenar inom matematiken för talteori? Inom samhället används talteori för att skicka hemliga meddelanden med kryptografi \cite{crypto}. Inom teoretisk datorvetenskap har talteori en stor roll. I förordet av \textit{Concrete Mathematics} skriver Donald Knuth \cite{concrete:knuth} (Datorvetenskapsman, matematiker och skaparen av \TeX) att under skrivandet av en bokserie kallad \textit{The Art of Computer Programming} insåg han att det saknades matematiska verktyg, matematik som behövdes för att skriva en grundlig bokserie. Matematiken som saknades var bland annat diskret matematik, i vilket talteori ingår.